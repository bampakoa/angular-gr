<h1 class="no-toc">Εφαρμογή και σεμινάριο Tour of Heroes</h1>

<div class="callout is-helpful">
<header>Πως να ξεκινησετε</header>

Σε αυτό το σεμινάριο, δημιουργείτε τη δική σας εφαρμογή από την αρχή, αποκτώντας εμπειρία με την τυπική διαδικασία ανάπτυξης, καθώς και μια εισαγωγή σε βασικές έννοιες σχεδίασης εφαρμογών, εργαλεία και ορολογία.

Εάν είστε εντελώς νέοι στο Angular, ίσως θέλετε να δοκιμάσετε πρώτα την εφαρμογή γρήγορης εκκίνησης [**Δοκιμάστε το τώρα**](start).
Βασίζεται σε ένα έτοιμο μερικώς ολοκληρωμένο project, το οποίο μπορείτε να εξετάσετε και να τροποποιήσετε στο διαδραστικό περιβάλλον ανάπτυξης του StackBlitz, όπου μπορείτε να δείτε τα αποτελέσματα σε πραγματικό χρόνο.

Το σεμινάριο "Δοκιμάστε το" καλύπτει τα ίδια κύρια θέματα&mdash;components, σύνταξη template, δρομολόγηση, services, και πρόσβαση σε δεδομένα με την χρήση του HTTP&mdash;σε συνοπτική μορφή, ακολουθώντας τις πιο πρόσφατες καλύτερες πρακτικές.

</div>

Αυτό το σεμινάριο  _Tour of Heroes_ δείχνει πώς να ρυθμίσετε το τοπικό σας περιβάλλον ανάπτυξης και να αναπτύξετε μια εφαρμογή χρησιμοποιώντας το [εργαλείο Angular CLI](cli "CLI command reference"), και παρέχει μια εισαγωγή στις βασικές αρχές του Angular.

Η εφαρμογή _Tour of Heroes_ που δημιουργείτε βοηθά μια εταιρεία στελέχωσης να διαχειρίζεται τους ήρωές της.
Η εφαρμογή έχει πολλές από τις δυνατότητες που θα περιμένατε να βρείτε σε οποιαδήποτε εφαρμογή που βασίζεται σε δεδομένα.
Η τελική εφαρμογή διαβάζει και εμφανίζει μια λίστα ηρώων, επεξεργάζεται τις λεπτομέρειες ενός επιλεγμένου ήρωα και πλοηγείται ανάμεσα σε διαφορετικές προβολές δεδομένων ηρώων.

Θα βρείτε αναφορές και επεκτάσεις αυτής της εφαρμογής σε πολλά από τα παραδείγματα που χρησιμοποιούνται σε όλες τις οδηγίες χρήσης του Angular, αλλά δεν χρειάζεται απαραίτητα να κάνετε αυτό το σεμινάριο για να κατανοήσετε αυτά τα παραδείγματα.

Μέχρι το τέλος αυτού του σεμιναρίου θα μπορείτε να κάνετε τα εξής:

* Χρήση των ενσωματωμένων [directives](guide/glossary#directive "Directives definition") του Angular για να εμφανίσετε και να αποκρύψετε στοιχεία και να εμφανίσετε λίστες με δεδομένα ηρώων.
* Δημιουργία [components](guide/glossary#component "Components definition") του Angular για να εμφανίσετε τις λεπτομέρειες ενός ήρωα και μια λίστα από ήρωες.
* Χρήση one-way [data binding](guide/glossary#data-binding "Data binding definition")  για δεδομένα μόνο για ανάγνωση.
* Προσθήκη επεξεργάσιμων πεδίων για να ενημερώσετε ένα μοντέλο με two-way data binding.
* Σύνδεση μεθόδων του component σε events του χρήστη, όπως πληκτρολογήσεις και κλικ.
* Επιτρέψτε στους χρήστες να επιλέξουν έναν ήρωα από μια κύρια λίστα και να επεξεργαστούν αυτόν τον ήρωα στην προβολή λεπτομερειών.
* Μορφοποίηση δεδομένων με [pipes](guide/glossary#pipe "Pipe definition").
* Δημιουργία ενός κοινόχρηστου [service](guide/glossary#service "Service definition") για να κατασκευάσετε τους ήρωες.
* Χρήση [δρομολόγησης](guide/glossary#router "Router definition") για πλοήγηση μεταξύ διαφορετικών προβολών και των components τους.

Θα μάθετε αρκετά το Angular για να ξεκινήσετε και θα αποκτήσετε σιγουριά ότι το Angular μπορεί να κάνει ό,τι χρειαστείτε.

<div class="callout is-helpful">
<header>Λυση</header>

Μετά την ολοκλήρωση όλων των βημάτων εκμάθησης, η τελική εφαρμογή θα μοιάζει με αυτό: <live-example name="toh-pt6"></live-example>.

</div>

## Τι θα κατασκευάσετε

Ακολουθεί μια οπτική ιδέα για το πού οδηγεί αυτό το σεμινάριο, ξεκινώντας με την προβολή "Dashboard"
και τους πιο γενναίους ήρωες:

<div class="lightbox">
  <img src='generated/images/guide/toh/heroes-dashboard-1.png' alt="Output of heroes dashboard">
</div>

Μπορείτε να κάνετε κλικ στους δύο συνδέσμους ("Dashboard" και "Heroes")
για να πλοηγηθείτε μεταξύ της Dashboard προβολής και μιας προβολής Heroes.

Εάν κάνετε κλικ στον ήρωα "Magneta," το router ανοίγει μια προβολή "Hero Details"
όπου μπορείτε να αλλάξετε το όνομα του ήρωα.

<div class="lightbox">
  <img src='generated/images/guide/toh/hero-details-1.png' alt="Details of hero in app">
</div>

Κάνοντας κλικ στο κουμπί "Back" επιστρέφετε στο Dashboard.
Οι σύνδεσμοι στο επάνω μέρος σάς μεταφέρουν σε οποιαδήποτε από τις κύριες προβολές. 
Εάν κάνετε κλικ στο "Heroes," η εφαρμογή εμφανίζει την προβολή της κύριας λίστας "Heroes".


<div class="lightbox">
  <img src='generated/images/guide/toh/heroes-list-2.png' alt="Output of heroes list app">
</div>

Όταν κάνετε κλικ σε ένα διαφορετικό όνομα ήρωα, οι μίνι λεπτομέρειες  κάτω από τη λίστα αναπαριστούν την νέα επιλογή.

Μπορείτε να πατήσετε το κουμπί  "View Details" για να διερευνήσετε τις επεξεργάσιμες λεπτομέρειες του επιλεγμένου ήρωα.

Το παρακάτω διάγραμμα καταγράφει όλες τις επιλογές πλοήγησης.

<div class="lightbox">
  <img src='generated/images/guide/toh/nav-diagram.png' alt="View navigations">
</div>

Εδώ είναι η εφαρμογή σε δράση:

<div class="lightbox">
  <img src='generated/images/guide/toh/toh-anim.gif' alt="Tour of Heroes in Action">
</div>
