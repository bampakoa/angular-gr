# Δημιουργήστε ένα νέο project

Ξεκινάτε δημιουργώντας μια αρχική εφαρμογή χρησιμοποιώντας το Angular CLI. Σε όλο αυτό το σεμινάριο, θα τροποποιήσετε και θα επεκτείνετε αυτήν την αρχική εφαρμογή για να δημιουργήσετε την εφαρμογή Tour of Heroes.

Σε αυτό το μέρος του σεμιναρίου, θα κάνετε τα εξής:

1. Ρύθμιση του περιβάλλον σας.
2. Δημιουργία ενός νέου χώρου εργασίας και ενός αρχικού project της εφαρμογής.
3. Εκτέλεση της εφαρμογής.
4. Τροποποίηση της εφαρμογής.

<div class="alert is-helpful">

  Για το δείγμα εφαρμογής που περιγράφει αυτή η σελίδα, ανατρέξτε στο <live-example></live-example>.

</div>

## Ρυθμίστε το περιβάλλον σας

Για να ρυθμίσετε το περιβάλλον ανάπτυξής σας, ακολουθήστε τις οδηγίες στο [Ρύθμιση τοπικού περιβάλλοντος](guide/setup-local "Ρύθμιση για τοπική ανάπτυξη").


## Δημιουργήστε έναν νέο χώρο εργασίας και μια αρχική εφαρμογή

Αναπτύσσετε εφαρμογές στο πλαίσιο ενός [χώρου εργασίας](guide/glossary#workspace) Angular. Ένας χώρος εργασίας περιέχει τα αρχεία για ένα ή περισσότερα [projects](guide/glossary#project). Ένα project είναι το σύνολο των αρχείων που περιλαμβάνει μια εφαρμογή ή μια βιβλιοθήκη. Για αυτό το σεμινάριο, θα δημιουργήσετε έναν νέο χώρο εργασίας.

Για να δημιουργήσετε έναν νέο χώρο εργασίας και ένα αρχικό project της εφαρμογής:

  1. Βεβαιωθείτε ότι δεν βρίσκεστε ήδη σε φάκελο χώρου εργασίας Angular. Για παράδειγμα, εάν έχετε δημιουργήσει προηγουμένως τον χώρο εργασίας "Πώς να ξεκινήσετε", περιηγηθείτε στον προηγούμενο φάκελό του.
  2. Εκτελέστε την εντολή `ng new` του CLI και δώστε το όνομα `angular-tour-of-heroes`, όπως φαίνεται εδώ:

  <code-example language="sh">
     ng new angular-tour-of-heroes
  </code-example>

  3. Η εντολή `ng new` σάς ζητά πληροφορίες σχετικά με τις λειτουργίες που θα συμπεριλάβει στο αρχικό project της εφαρμογής. Αποδεχτείτε τις προεπιλογές πατώντας το πλήκτρο Enter ή Return.

Το Angular CLI εγκαθιστά τα απαραίτητα πακέτα `npm` του Angular και άλλες εξαρτήσεις. Αυτό μπορεί να διαρκέσει μερικά λεπτά.

Δημιουργεί επίσης τον ακόλουθο χώρο εργασίας και τα αρχεία του αρχικού project:

  * Έναν νέο χώρο εργασίας, με έναν κύριο φάκελο που ονομάζεται `angular-tour-of-heroes`.
  * Ένα αρχικό project της βασικής εφαρμογής στον υποφάκελο `src/app`.
  * Σχετικά αρχεία παραμετροποίησης.

Το αρχικό project της εφαρμογής περιέχει μια απλή εφαρμογή καλωσορίσματος, έτοιμη για εκτέλεση.

## Εκτελέστε την εφαρμογή

Μεταβείτε στον φάκελο του χώρου εργασίας και ξεκινήστε την εφαρμογή.

<code-example language="sh">
  cd angular-tour-of-heroes
  ng serve --open
</code-example>

<div class="alert is-helpful">

Η εντολή `ng serve` δημιουργεί την εφαρμογή, ξεκινά τον διακομιστή ανάπτυξης,
παρακολουθεί τα αρχεία προέλευσης και ανανεώνει την εφαρμογή καθώς κάνετε αλλαγές σε αυτά τα αρχεία.

Η επιλογή `--open` ανοίγει το πρόγραμμα περιήγησης στο `http://localhost:4200/`.

</div>

Θα πρέπει να δείτε την εφαρμογή να εκτελείται στο πρόγραμμα περιήγησής σας.

## Angular components

Η σελίδα που βλέπετε είναι το _κέλυφος της εφαρμογής_.
Το κέλυφος ελέγχεται από ένα **component** του Angular που ονομάζεται `AppComponent`.

Τα _Components_ είναι τα θεμελιώδη δομικά στοιχεία των εφαρμογών Angular.
Εμφανίζουν δεδομένα στην οθόνη, παρακολουθούν την εισαγωγή δεδομένων από τον χρήστη και ενεργούν με βάση αυτά τα δεδομένα.

## Κάντε αλλαγές στην εφαρμογή

Ανοίξτε το project στο αγαπημένο σας πρόγραμμα επεξεργασίας ή IDE και μεταβείτε στον φάκελο `src/app` για να κάνετε κάποιες αλλαγές στην αρχική εφαρμογή.

Θα βρείτε την υλοποίηση του κελύφους `AppComponent` κατανεμημένη σε τρία αρχεία:

1. `app.component.ts`&mdash; ο κώδικας του class του component, γραμμένο σε TypeScript.
1. `app.component.html`&mdash; το template του component, γραμμένο σε HTML.
1. `app.component.css`&mdash; τα στυλ CSS του component.

### Αλλάξτε τον τίτλο της εφαρμογής

Ανοίξτε το αρχείο class του component (`app.component.ts`) και αλλάξτε την τιμή της ιδιότητας `title` σε 'Tour of Heroes'.

<code-example path="toh-pt0/src/app/app.component.ts" region="set-title" header="app.component.ts (class title property)"></code-example>

Ανοίξτε το αρχείο template του component (`app.component.html`) και
διαγράψτε το προεπιλεγμένο template που δημιουργήθηκε από το Angular CLI.
Αντικαταστήστε το με την ακόλουθη γραμμή HTML.

<code-example path="toh-pt0/src/app/app.component.html"
  header="app.component.html (template)"></code-example>

Οι διπλές αγκύλες είναι η σύνταξη *interpolation binding* του Angular.
Αυτό το interpolation binding παρουσιάζει την τιμή της ιδιότητας `title` του component
μέσα στο στοιχείο header του HTML.

Το πρόγραμμα περιήγησης ανανεώνει την εφαρμογή και εμφανίζει τον νέο τίτλο.

{@a app-wide-styles}

### Προσθέστε στυλ στην εφαρμογή

Οι περισσότερες εφαρμογές προσπαθούν να έχουν μια συνεπή εμφάνιση σε όλη την εφαρμογή.
Το CLI δημιούργησε ένα κενό `styles.css` για αυτόν τον σκοπό.
Τοποθετήστε εκεί τα στυλ της εφαρμογής σας.

Ανοίξτε το `src/styles.css` και προσθέστε τον παρακάτω κώδικα στο αρχείο.

<code-example path="toh-pt0/src/styles.1.css" header="src/styles.css (excerpt)">
</code-example>

## Επισκόπηση τελικού κώδικα

Εδώ είναι τα αρχεία κώδικα που συζητήθηκαν σε αυτήν τη σελίδα.

<code-tabs>

  <code-pane header="src/app/app.component.ts" path="toh-pt0/src/app/app.component.ts">
  </code-pane>

  <code-pane header="src/app/app.component.html" path="toh-pt0/src/app/app.component.html">
  </code-pane>

  <code-pane
    header="src/styles.css (excerpt)"
    path="toh-pt0/src/styles.1.css">
  </code-pane>
</code-tabs>

## Περίληψη

* Δημιουργήσατε την αρχική δομή της εφαρμογής χρησιμοποιώντας το Angular CLI.
* Μάθατε ότι τα components του Angular εμφανίζουν δεδομένα.
* Χρησιμοποιήσατε τις διπλές αγκύλες του interpolation για να εμφανίσετε τον τίτλο της εφαρμογής.
